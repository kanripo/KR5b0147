# -*- mode: mandoku-view -*-
#+TITLE: 要修科儀戒律鈔
#+DATE: 2015-08-28 23:50:09
#+PROPERTY:  LASTPB <PB KR5b0147_SJB_016-060997c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5b0147_HFL_014-013b>
#+PROPERTY: JUAN 15
<md:KR5b0147_HFL_015-001a>¶<pb:KR5b0147_SJB_015-060993a>
要修科儀戒律鈔卷之十五弔五¶
　　　　三洞道士朱法滿編¶
　　　道士吉凶儀并序¶
法滿後識晚生未能窮究至於脉制深以致¶
疑竊尋大孟先生諱景翼字輔明對齊文惠¶
太子問道士送終儀體引法輪經云師如父¶
也我若無師不得見經今見經教乃知道法¶
黄籙簡文載事師之科典故學道修法存師¶
在前旣荷開度禀佩經圖濟抜三世救護存¶
亡經文言得眄篇目九祖同仙故眞人云我¶<md:KR5b0147_HFL_015-001b>¶

若無師不得學道成道也若其託形現世者¶
皆顯師資之迹或因劒杖告終者則是託物¶
令知變化無常也自非體道冥眞者自然有¶
欣生惡死之心藎人倫本有者孝性乃至感¶
動天地通逹神明哀戚之情觸境自發雖復¶
賢愚有品而愛惡不殊乃是道俗難同大方¶
莫異昔孔子旣爲儒學之師止教世間典禮¶
死埋泗水之上弟子皆服三年子貢廬住塜¶
邉六載魯人因從居者百有餘家遂名爲孔¶
里之民四時祭禮不輟況在道家法門所禀¶<md:KR5b0147_HFL_015-002a>¶
<pb:KR5b0147_SJB_015-060993b>
宗匠能使德踰三界行超六道乃復冥一至¶
眞會合常寂此則内外懸殊非是情數所能¶
譬也仍爲立儀略將備盡又有小孟先生以¶
酌前儀更加切要石井公所撰引抱朴内篇¶
云昔漢太后從夏侯勝受尚書賜黄金百斤¶
佗物不可數及亡又賜家錢二百萬爲勝素¶
服五日成帝在東宫從張禹受論語即尊位¶
賜禹爵關内侯食邑千户拜光禄大夫賜黄¶
金千斤又遷丞相進爵安昌侯年老賜安車¶
駟馬黄金百斤錢千萬及禹病嗣省之親拜¶<md:KR5b0147_HFL_015-002b>¶

禹牀下章帝在東宫桓榮以孝經授及即帝¶
位以榮爲太宰天子幸榮東面坐說設酒會¶
百官及榮門生數百人帝親自持業讃說賜¶
爵關内侯食邑五千戸榮病帝幸其家入巷¶
下車把卷趍如弟子之禮薨天子爲素服舉¶
哀此悉儒學指教一經尚復崇師殷勤若此¶
求眞要而不准經誥服乎乃立典儀訓門中¶
子弟張續先生所制或異或同見此四儀不¶
齊一意使後徒遵奉隨執見乖今會四家略¶
爲一卷率愚注訣并酌異同隨世沉浮逐時¶<md:KR5b0147_HFL_015-003a>¶
<pb:KR5b0147_SJB_015-060993c>
增減兼復師在之日逺離几筵諮問寒温要¶
憑啓䟽脫恐晚學不識重輕謹述所見名曰¶
道士吉凶儀合十例件狀如左¶
　通啓儀第一吊䘮儀第二¶
　疾病儀第三初死小殮儀第四¶
　入棺大殮儀第五成服儀第六¶
　葬送儀第七安靈儀第八¶
　弟子還觀儀第九除靈儀第十¶
　　　通啓儀第一¶
正月孟春猶寒餘寒¶<md:KR5b0147_HFL_015-003b>¶

二月仲春漸暖巳暖¶
三月季春暄和極暄¶
四月孟夏漸熱巳熱¶
五月仲夏暑熱甚熱¶
六月季夏盛熱極熱¶
七月孟秋猶熱餘熱¶
八月仲秋漸涼甚涼¶
九月季秋漸泠巳冷¶
十月孟冬薄寒巳寒¶
十一月仲冬甚寒嚴寒¶<md:KR5b0147_HFL_015-004a>¶
<pb:KR5b0147_SJB_015-060994a>
十二月季冬切寒極寒¶
　右裴矩云今爲表啓及書皆云孟春猶寒¶
　以後各依前件時節十五日一改亦隨事¶
　爲之¶
剌史縣令初到道士通啓題云某觀道士¶
姓某啓謹上明使君記室明府侍者¶
道士姓某惶恐伏惟¶
明使君縣令云明府德業弘遠徽猷昭著紆¶
降仁明屈臨弊境凡在道俗莫不歡慶孟春¶
猶寒不審¶<md:KR5b0147_HFL_015-004b>¶

尊體何如貧道抱疾不獲隨例不任恱豫之¶
情謹啓不宣某謹啓¶
月目某觀道士姓某啓▲啓准此¶
凡初經正冬二節書首須目言感思并問前¶
人增懷者正謂二親不存論感思之語若不¶
經初節及彼此二親俱在者並不須論問如¶
父亡母在及二親俱亡云某節遠感深母亡¶
父存者遠思前人父母有不存者云念若前¶
又尊於已云惟增懷舊書云頓首叩頭者皆¶
爲敬彼之辭父在稱頓首父亡稱叩頭但與¶<md:KR5b0147_HFL_015-005a>¶
<pb:KR5b0147_SJB_015-060994b>
五服卑親及在下官屬云頓首叩頭者以爲¶
未可若吊答重䘮書稱爲頓首除此之外悉¶
去頓首之言與髙祖曾祖祖父母書題云髙¶
祖翁婆曾祖翁婆祖翁婆几前某言䟽女某¶
氏言䟽¶
與父母書題云爺孃几前某言䟽女某民¶
言䟽¶
月日某言孟春伏惟增懷若無經正冬節及¶
尊者二親在不須云伏惟增懷即移孟春著¶
於猶寒之上餘皆准此違離未巳乆思戀無¶<md:KR5b0147_HFL_015-005b>¶

譬奉某曰誨伏慰下情不得書云不奉近誨¶
夙夜惶懼猶寒不審¶
尊體起居何如伏惟寢膳勝常即日某蒙恩¶
接侍有違唯增馳結伏願珍和某言䟽不備¶
謹䟽若作單書移月日於後云謹䟽自此已¶
下書皆准此¶
修受道師書未得法師同題云師主姓尊師¶
几前若大德云某姓法師几前弟子姓名惶¶
恐白䟽月日某惶恐言孟春遠感伏惟增懷¶
不審¶<md:KR5b0147_HFL_015-006a>¶
<pb:KR5b0147_SJB_015-060994c>
尊體起居何如若非師直云如何不用起居¶
之語某即日粗得蒙恩若離乆即云違逺日¶
深下情馳結若不得書云近不蒙誨思想唯¶
精若得書云奉某日誨伏慰下情未即拜覲¶
唯增春戀伏惟珍重某惶恐再拜¶
師與弟子書題云弟子姓位省某告¶
月日告某孟春遠感深不見汝乆懸憶纒懷¶
日書爲慰寒汝可不吾如常未即見汝但以¶
歎滿好自愛愼及此不多師某告¶
與同學兄姊書題云同學某姓兄姊前某¶<md:KR5b0147_HFL_015-006b>¶

白䟽¶
月日某白孟春遠思深伏惟增懷分違未乆¶
思戀帷積奉某日問伏慰下情不得書云不¶
奉近問下情馳懷猶寒不審體履如何某粗¶
䝉恩奉見未由但增延結伏願珍重某謹白¶
䟽不具某再拜¶
與同學弟妹書題云同學姓某弟妹省某¶
呈月日某報孟春云云分張未已乆思憶每¶
深猶寒比何如某諸疹弊言集未由但增慨¶
滿善自敬愛乃書不多某報¶<md:KR5b0147_HFL_015-007a>¶
<pb:KR5b0147_SJB_015-060995a>
與伯叔父母書題云某次弟伯叔父母某¶
氏姑在室云次弟座前某言䟽女云某氏女¶
言䟽¶
與兄姊書題云某次弟兄姊某氏姊座前¶
某白䟽¶
與同宗絶服尊行書題云某官翁伯叔座¶
前白䟽¶
與堂兄書題云某位兄前某白䟽¶
與弟妹書題云某位弟省妹云某氏妹省¶
同堂亦然書中若親兄弟姊妹無父母云孟¶<md:KR5b0147_HFL_015-007b>¶

春遠思深伏帷同懷若與堂兄弟云惟增懷¶
與舅舅母及姨書題云次弟座前某言䟽¶
與外甥書題云某省¶
與小童書題云謹呈姓位公某白¶
孟春遠思深云云謹白書不具姓某呈¶
與平懷書題云呈姓位公某白¶
孟春云云遣白書不具姓某呈¶
與小輕書題云白姓位不具姓某白¶
與極輕書題云姓位比無言寫念想爲勞¶
得某日書爲慰猶寒何如也次諸疹弊相見¶<md:KR5b0147_HFL_015-008a>¶
<pb:KR5b0147_SJB_015-060995b>
未期但增歎滿善將愛及此不多姓某䟽¶
　　　吊丧儀第二¶
吊剌史縣令諸貴重䘮啓題云某觀道士¶
某啓傍注云謹上明使君縣令云明府¶
月日某啓禍出不圖¶
某位公母云夫人傾背若三品以上并爲髙¶
官云薨背下情悲惻伏惟攀慕號踊荼毒難¶
居不任下情謹奉啓不宣謹啓¶
吊師遭父母䘮啓題云弟子姓名啓傍注¶
上尊師几前¶<md:KR5b0147_HFL_015-008b>¶

月日某頓首頓首禍故無常尊翁尊婆傾背¶
哀慕抽剥不能自勝伏惟攀號無及五内摧¶
裂何可堪居酷當柰何未即奉拜伏增悲咽¶
謹啓不備某再拜¶
師父母䘮吊師兄弟書題云至孝姓位凶¶
前郡姓某白吊父在母亡云苫前¶
尊府君母云尊夫人不終遐壽奄棄孝飬情¶
深惻怛惟攀號躃荼毒難居甚痛柰何甚痛¶
柰何未獲造慰望增酸哽謹遣白書慘愴不¶
次道士白吊¶<md:KR5b0147_HFL_015-009a>¶
<pb:KR5b0147_SJB_015-060995c>
師丧報同學兄姊書題云同學某姓兄前¶
某白䟽¶
月日拜䟽某言無狀招禍禍不滅身尊師違¶
和須諭病狀不蒙靈祐以某日奄垂棄背號¶
天扣地貫徹骨髓不能自勝伏惟悲慕無狀¶
柰何苦毒柰何伏增號絶謹言䟽荒迷不備¶
某再拜¶
師䘮報同學弟妹書題云同學姓某弟妹¶
省某白報¶
月日某白報無狀招禍禍不濺身上延滅尊¶<md:KR5b0147_HFL_015-009b>¶

師攀號躃踊五内屠裂不能自勝唯增哽咽¶
迷荒不次報¶
同學䘮報師啓¶
月日拜䟽某言禍出不意同學姓某天殁哀¶
痛抽割不能自勝伏惟悲悼傷切何可堪處¶
痛當柰何痛當柰何未由奉拜伏增哽咽謹¶
言䟽不備某再拜¶
　　　疾病儀第三¶
二孟云案仙公門訓云凡道士疾篤將困之¶
時皆須香湯沐浴冠帶如常儀出所禀經法¶<md:KR5b0147_HFL_015-010a>¶
<pb:KR5b0147_SJB_015-060996a>
佩帶於房前施安供養請諸名德齋戒誦經¶
懴悔受身以來所犯諸罪不得有所隱藏顯¶
而發露滅罪析福也張續師云可轉度人經¶
一兩百徧仙公云若須投藏付囑經法悉作¶
辭牒條狀申謄件别名品奏聞太上不有隱¶
昧也¶
中元玉籙云奉師威儀師有哀憂弟子皆當¶
心抱憂戚出入無歡¶
玉籙又云師有疾病弟子皆當侍近左右親¶
視氣息有知父母¶<md:KR5b0147_HFL_015-010b>¶

玉籙又云師有災厄弟子皆當率諸同學建¶
齋析請以立善功¶
千眞科曰出家之人與俗有别然而死病亦¶
無定法然稍修▲製疾病之時轉讀然香晝¶
夜不絶臨終之時打無常鍾啓送终依五練¶
生尸法夫以疾時觀内大衆數以存問檢校¶
㕑下令前與病人食疾病之時難有達命者¶
福勢旣盡乃欲隱避東西此並是前路功德¶
無憑而以臨時驚懼徒作此意速死而巳可¶
以淨灑掃開敞房舍來往善知識達命之言¶<md:KR5b0147_HFL_015-011a>¶
<pb:KR5b0147_SJB_015-060996b>
更相啓發諸法無常寧有住者必應壽書量¶
命無㡬可移入遷化堂其堂可於觀西北角¶
別立爲院堂三間五架堂面看西北其堂中¶
髙座上造昇虚像像身坐蓮花如人大舉左¶
手以指天門左右二眞俠侍病人恐命將絶¶
移入堂中像座後安置用黄紋全幅爲幡長¶
二丈四尺中央繫左眞腰幡頭與病人手捉¶
令病人直心正念願隨二眞登天門詣金闕¶
脫未應化隨建福田男官頭向左眞女向右¶
眞一入此堂難得平然歸者臨命將絶咸稱¶<md:KR5b0147_HFL_015-011b>¶

未困特是貪生有此計耳達命君子豈去住¶
爲心¶
科曰男女官年將老病死期將至家事錢物¶
皆委付諸弟子中可親信者師有遺書依書¶
處分如無遺書一一條録生資與諸子弟有¶
所知者共議修營功德及充殯葬如無子弟¶
觀衆處分如無觀衆道衆處分不得將與俗¶
家兄弟孫姪等費用如有父母師主在遺書¶
所命者依書又不共活無有命書輙取者犯¶
五逆罪私不能制止送與官司¶<md:KR5b0147_HFL_015-012a>¶
<pb:KR5b0147_SJB_015-060996c>
　　　初死小殮儀第四¶
至死時旣不沐浴無俟安牀上直敷兩重席¶
於地南首不須攺易仍著手衣襪冠巾衣居¶
常出入時衣佩符籙於左肘鈴印於右肘便¶
安下衾上被覆之停住設白粥之奠於尸東¶
當肩祭訖次兩邊鋪薦於地男孝居左女孝¶
居右不須如俗人含珠喚𩲸也撤奠亦尸東¶
祭文云帝號木歳某子某月朔某日弟子某¶
甲謹以清酌蔬奠奉祭師尊之靈云云竟哭¶
盡哀此小殮時也¶<md:KR5b0147_HFL_015-012b>¶

　　　入棺大殮儀第五¶
至大殮時不須香湯洗俗著衣冠帶如齋時¶
服飾先朱臈棺安石灰梓木七星板笙簟雞¶
鳴枕使四人扛衾内棺中以傳策置左符鏡¶
置右少近頭邊舊來安隨身經法内前鬲子¶
中堅安之今安棺外頭別案盛之亦好仍設¶
大殮之奠法隨用生時所進之食先鋪席於¶
尸西進奠於席上果莱祭文云云竟哭祭記¶
收祭食於粮甖中安棺頭舊以白素書移文¶
今人紙書亦得先條隨身佩帶於前次送終¶<md:KR5b0147_HFL_015-013a>¶
<pb:KR5b0147_SJB_015-060997a>
物置後道士移文¶
謹條某州郡縣鄕里觀舍男女官三洞弟子¶
某甲所受經法扎目如左¶
録治五千文戒等¶
　右件詣某師奉受¶
自然劵五老赤書眞文¶
三皇上清三品經¶
　右件詣某師奉受¶
凡授弟子若干人靈寳法若干人上清法¶
謹條三洞弟子某甲將經法自隨入塚扎目¶<md:KR5b0147_HFL_015-013b>¶

百八十戒文¶
仙靈二官録眞文佩筞符印等¶
　右件隨身入棺中¶
上清經某卷七傳某卷五法佩帶及上¶
清諸佩文¶
　右件合一凾若干卷隨身入塚中供養¶
謹條三洞弟子隨身寒夏衣裳及紙筆等扎¶
目某衣某物¶
　右件隨身入棺中¶
硯筆紙手巾墨書刀奏案香鑪¶<md:KR5b0147_HFL_015-014a>¶
<pb:KR5b0147_SJB_015-060997b>
　右件隨身入塚中¶
合經法衣物如于條¶
維某年太歳甲子某月朔某日天老移吿夭¶
一地二孟仲季五路將軍蒿里父老土下二¶
千石安都丞武夷王里域眞官河伯水府䰟¶
門監司墓門亭長山川澤尉直符使者今有¶
三洞弟子某州郡縣鄕里男生某甲年如于¶
今月某日某時生期報盡奄然捨化䰟昇天¶
府形入地居今當還某鄕某里山造立塼塚¶
某生時離俗從師請道出世尋學受佩上清¶<md:KR5b0147_HFL_015-014b>¶

三洞大經符圖誥傳並抱還太隂及寒夏衣¶
裳飾身服用凡若干種杉棺殯殮埋定送终¶
之具符到明即安隱形骸肅衞經寳料領冠¶
帶約勑所部扶迎將送不得留滯今無罣礙¶
逕至藏所不使左右比廬東西南北佗姓等¶
鬼貨名詐姓妄生侵奪明承符勑不得有違¶
一如太玄都鬼法女青詔書律令¶
　右移增損隨時耳¶
仙公曰道士經法能預投於名山福地淨宻¶
處者是爲第一不必將死屍同穴也滿見今¶<md:KR5b0147_HFL_015-015a>¶
<pb:KR5b0147_SJB_015-060997c>
人受法師猶不盡備經弟子亦有不能辨本¶
所寫受經何必與屍同穴何必預投名山經¶
留代代相傳符籙隨棺入塚出處隨時見於¶
斯矣其有隨身物内後鬲子中不須如俗人¶
作穀嚢腰繩終具等物事畢上蓋依科安之¶
棺上次安應入塚法物於棺南頭施列供養¶
燒香道士皆冠帶法服一人棺南頭唱禮三¶
寳三拜竟¶¶

要修科儀戒律鈔卷之十五¶<md:KR5b0147_HFL_015-015b>¶¶¶¶¶¶¶¶¶¶¶












