# -*- mode: mandoku-view -*-
#+TITLE: 要修科儀戒律鈔
#+DATE: 2015-08-28 23:50:09
#+PROPERTY:  LASTPB <PB KR5b0147_SJB_016-060997c>
#+PROPERTY: BASEEDITION HFL
#+PROPERTY: WITNESS ZTDZ
#+PROPERTY: LASTPB  <md:KR5b0147_HFL_012-017b>
#+PROPERTY: JUAN 13
<md:KR5b0147_HFL_013-001a>¶<pb:KR5b0147_SJB_013-060984b>
要修科儀戒律鈔卷之十三弔二¶
　　　　三洞道士朱法满編¶
　　　雜科第一¶
千眞科曰施制立法要假能行衆中無知法¶
者不問多少皆悉不得共住共住之人必須¶
同遵聖教動止合儀惡悉能斷善共保護如¶
勸惡者事在別律¶
科曰道法清虚不希名利閑居靜室謂曰仙¶
家我弟子中多畜錢財寳貨牛馬奴婢躭著¶
不已如此之人斷三寳原奪衆生福錐持經¶<md:KR5b0147_HFL_013-001b>¶

奉戒倶爲滅法¶
科曰上德尊人住持大衆下小有過須避嫌¶
疑若有不和於國王妃嬪眷屬大臣宰輔俗¶
人及兒女小道士淨人宿新怨嫌之前並不¶
得呵責若應舉罰先喚來隱處自以示語情¶
所不堪爲衆所惡及當白衆舉罰¶
科曰出家之人務在簡靜非法行事動則落¶
邪非法者一則廣求利養自說我能二則貪¶
積無窮爲人婚姻卜相三則強稱多解瞻視¶
天文四則行等淨人躬執耕稼五則闘亂朋¶<md:KR5b0147_HFL_013-002a>¶
<pb:KR5b0147_SJB_013-060984c>
衆與惡友交遊六則不以正法爲事而與兇¶
俗結黨七則坐起無分混淆法次入則不依¶
正律道俗同床九則闇夜出行而不秉炬自¶
照十則摴蒱𩀱陸劫盗行非恣意所爲而不¶
自戒入道依衆可以去之如不自懲是壞道¶
法也¶
科曰諸小道士所詣名德皆須修飾形儀整¶
頓冠履安詳雅歩稽首三拜拜訖長跪啓曰¶
某甲小末未備法教故以遠來伏願大徳賜¶
垂解結我有所聞必無違逆大德爲白衆今¶<md:KR5b0147_HFL_013-002b>¶

有道士某甲從小以來心有結累不能自解¶
今稽首求悔若從生至今行瞋行怒行劫行¶
盗行貪行一切不善之行於今解釋不敢復¶
犯進學正戒通明義理說竟謹依所說乃起¶
更三拜而退¶
科曰亂衆之人多不依正法飲酒醉亂輕欺¶
上下者罰錢及米或餘貨財當時同和後便¶
違拒不肯輸送因兹杖罰或奪財帛以用供¶
衆或苦役治地斬伐草木鋤禾收刈如一衆¶
不能治罰總集道衆文不能治可送與國王¶<md:KR5b0147_HFL_013-003a>¶
<pb:KR5b0147_SJB_013-060985a>
以依俗律¶
科曰若有不依正法遊入他觀妄有輕欺科¶
索酒肉或媒嫁爲人買奴婢及餘畜産或造¶
順俗之制犯罪囚禁遭赦得免或自貨賕方¶
便得脫或奪賊物因利求和律有正科依法¶
與罪也¶
科曰道士女官各須淨行道士不得畜女人¶
女官不得畜男子各使遠離棲肅其心目不¶
見形聽不聞聲道經云不見可欲使心不亂¶
若有此色即須白衆告舉不肻制止國王有¶<md:KR5b0147_HFL_013-003b>¶

法也¶
科曰大觀私房皆多混亂特由尊者不能謹¶
愼縱恣無方或是綱維不出教令身居寳地¶
心穢慳貪導引後生同開惡趣兇惡長養大¶
塞道源使正信者慿心何所¶
科曰共入寳房同開善趣懷瞋動殺咸乖大¶
慈養牛畜馬不免鞭打藉狗放猫專懷殺意¶
凡人淨戒此等並不合畜也¶
科曰人有尊卑戒有小大或身雖奉戒意無¶
在法不修靜舍詣飾殿堂招引兇黨動爲非¶<md:KR5b0147_HFL_013-004a>¶
<pb:KR5b0147_SJB_013-060985b>
法聞鳴鐘禮拜大笑入觀見尊德行道外生¶
謗誹特由綱維自爾何能戮力徒衆逓至作¶
法風教日生也¶
科曰若衆中有一人不善可隱處示語云眞¶
品仙階行人所踐道無形相要藉人弘十方¶
法徒助道揚化聞有法要學擬成身豈得有¶
過令他知覺今大德諸行無犯唯有某事不¶
依正道請即攺之猶如月虧更满蘭歇更薰¶
幸相用言共匡法教不得即舉白大衆也¶
科曰出家之人與俗旣別置觀立舍並不得¶<md:KR5b0147_HFL_013-004b>¶

與俗人及家口家住若是十方法衆行往經¶
過看前人德行髙低作三品安置尊車居止¶
要令得所也¶
科曰毎觀舍應須精思别院安置名德中常¶
集衆同在齋堂若是遠方行人來蹔居止即¶
須先問欲何處居才髙行潔精思别院若無¶
竒行請平常居止若是上人請下分可須辭¶
謝改處若才非所處即須詘退¶
科曰精思入定爲性披黃戴幘爲相若淵澄¶
霜潔玉潤氷清爲世福田行無㸃汙宗持正¶<md:KR5b0147_HFL_013-005a>¶
<pb:KR5b0147_SJB_013-060985c>
戒有五譬喻一者喻如富貴之家忽生一子¶
而無兩目經渉三月两目忽明舉家歡喜無¶
戒之人猶如無目二者喻如磨鏡漸漸增明¶
有戒之人念念功積三者喻如嬰兒細細長¶
大能持戒者以下之髙四者喻如飢人終念¶
得食不得食故必死無疑不受戒人長淪盲¶
道五者喻如舟航能度大海能持戒者必度¶
生死苦海也¶
科曰若國王大臣施主工匠能有益衆者可¶
供給飲食薪火遇有求索白衆供給也¶<md:KR5b0147_HFL_013-005b>¶

科曰若威勢及惡賊能損害衆者亦須供給¶
食此是不知法人能損壞法衆故也¶
科曰常住錢物不得貸借充私房用其有病¶
患切急白衆求請後一倍償還也¶
科曰非法之物不得布施問曰何爲非法之¶
物答曰牛馬奴婢軍戎器仗等物是也¶
科曰時在饑荒又屬離亂各欲隨豐逐靜能¶
有守固衆可分科財物以與守固之人也¶
科曰若有惡口赤舌兇徒惡黨以相羣聚常¶
懷遠離設使偶會情不獲巳要須口順心違¶<md:KR5b0147_HFL_013-006a>¶
<pb:KR5b0147_SJB_013-060986a>
若不能爾交爲切害¶
科曰法物什物造像造經有所施用輕重各¶
別答曰鍾磬幡花鑪合帳蓋寳幢經韞之屬¶
此是法物則重冠履几笏褐帔裙𥜗衫褶等¶
爲什物則輕本心爲重後作輕犯五刑律本¶
作輕今作重不犯像則有三天尊爲上眞人¶
爲中衆仙玄中法師爲下本心捨施造像爲¶
重不得入輕入輕犯十惡若以畢入尊不犯¶
經亦然上清爲大洞是大乗洞玄靈寳是中¶
乗洞神三皇爲小乗本心造大乗後爲中下¶<md:KR5b0147_HFL_013-006b>¶

犯五刑律本造小今造中大不犯¶
科曰盗法物什物罪同五逆盗造像物罪同¶
十惡若盗將他家像縁路告乞入已罪備五¶
獄二十四萬劫若自造像擬將告乞取物入¶
巳被八門長考萬劫無出¶
科曰出家之人單景獨宿與物不羣割愛遺¶
榮超然宴處若犯濁亂世不崇敬也¶
科曰若母姑姨姊等爲病患及急難要須扶¶
捉者無犯若是他人兒女没水隨火縱有婬¶
心亦須拯救不得犯觸也¶<md:KR5b0147_HFL_013-007a>¶
<pb:KR5b0147_SJB_013-060986b>
科曰若行往道路逢女人有所求覔并乞食¶
飲等只得隔十歩外遥言若得物及飲食等¶
安置床及地上去後來取不得親授手中若¶
路逢女婦要避路與過也¶
科曰出家同道與俗有乖是我法徒共相蔽¶
匿惡興善遞互生恩使遠近稱揚通令深信¶
論云天下善人少不善人多今時之人吹毛¶
覔瑕互相䜛嫉不知巳過强數他非設有一¶
善爭相毀謗不能改身就善及欲敗善同惡¶
故壞道法專由此人大德尊者深所約語也¶<md:KR5b0147_HFL_013-007b>¶

科曰若淫心起時如逢猛虎想如見毒蛇想¶
似見國王想如爲賊發逢主司想如坐在宅¶
被火四發遭焼想如乗舩渡海舩漏欲没想¶
作此六心淫無起處¶
科曰共居觀舍堂殿園林田地三寳衆殿屬¶
天尊堂屬道士若其營造尊卑有等其私房¶
是道士自造廣狹等級出自巳身生前由身¶
處分若死後而無付囑從衆施爲若白衣童¶
子自所營造得度之後配別處者亦聽許自¶
巳處分唯地屬三寳不得攺動若大衆先有¶<md:KR5b0147_HFL_013-008a>¶
<pb:KR5b0147_SJB_013-060986c>
別約例不犯也¶
科曰諸初入道戒行未全依倚村坊不住觀¶
舍上無尊德可畏下多狡猾爲朋誘引兒女¶
同床坐起歌笑嬉戲飲酒食肉俗人見之通¶
生穢慢乃謂名德俱應若斯如此之類是滅¶
道法破他信敬尊德訪察依科與罪設不能¶
治國王有法也¶
科曰若出家之人將三寳之物贈遺官人豪¶
勢求所潤巳飜令俗人生希望心縦能典建¶
不如靜坐縁此受犯准盗物論也¶<md:KR5b0147_HFL_013-008b>¶

科曰出家之人清堂虚室躭著旣甚有十惡¶
累一則廣占荒野別畜田宅二則種植國林¶
自求地利三則出入貯積絲綿榖帛四則畜¶
販奴婢五則愛養六畜六則貪聚八珍七則¶
好樂玩物八則雕飾帳帷九則衣著竒異十¶
則財寳彌勤此之十事於身不得爲清虚得¶
之在身爲患累若有此者妨向道心礙淨解¶
慧¶
科曰若有人來乞索是因三寳赴齋傳度講¶
誦轉經受施但是因三寳得者准明眞科依¶<md:KR5b0147_HFL_013-009a>¶
<pb:KR5b0147_SJB_013-060987a>
十二折傳處分若是此外所得聽出意布施¶
濟惠仍不得以不淨取以爲不淨施皆抱枉¶
法得罪也¶
科曰若諸弟子恒懼天寒時亂飢荒等事貯¶
積絲綿帛布五榖以備時急惠施者不禁也¶
科曰若有人將器仗禽獸非法之物以惠施¶
者並不合受也¶
科曰若有人將使人婢奴以供給者悉不合¶
受其使人能齋菜持戒者受也¶
科曰出家人房舍與俗人兒女隣並者夜宿¶<md:KR5b0147_HFL_013-009b>¶

各須閉户不閉户犯律也¶
科曰出家之人寧受偷鐘盗像之罪不言說¶
他家隂私穢惡之事也¶
科曰若野地中得藏還與國王若藏中有劵¶
銘記云是經像堂殿之物得者爲造經像堂¶
殿依其銘記處分施造不須白王若不尔犯¶
十惡律如路次野中拾得之物捉取其物依¶
摽牓得主分付如不得主入常仼也¶
科曰出家之人外行遊見闘打不孝父母不¶
順兄弟爲偷行盗軍兵相殺之事皆須歸觀¶<md:KR5b0147_HFL_013-010a>¶
<pb:KR5b0147_SJB_013-060987b>
香湯洗浴入靖思微不尓犯科¶
科曰道士女官而被俗人不依道理輕欺若¶
爲依止答曰若道士女官而與俗人不依道¶
理輕欺者可告父母兄弟及村落有勢力者¶
以爲外䕶¶
科曰天尊初得成道聽許男子出家未審女¶
人從何乃得入道答曰天尊因地淨信夫妻¶
結果成遂爲元始因許男子通令出家妻以¶
果地中候大夫人之稱亦許女人相係入道¶
轉經度戒之後大洞女官男見女子入道受¶<md:KR5b0147_HFL_013-010b>¶

老君自然法已即須敬禮依法引接爲能紹¶
隆聖種見其有過不得罵詈誹謗若治籙童¶
子須禮大洞女官爲敬法故也¶
科曰他人捨田宅園林爲人侵奪若爲處分¶
答曰若有信敬捨施爲人侵奪報本捨施主¶
令其轉貨¶
科曰若於道路逢見師主及師主知故皆以¶
下風避影不隔越道路而與共言當以曲腰¶
折身有言則對無言則退也¶
科曰隨從尊者出入當爲提持机杖鞋履登¶<md:KR5b0147_HFL_013-011a>¶
<pb:KR5b0147_SJB_013-060987c>
危臨𡽗當以親侍左右兩乎提𢹂不得散手¶
遠離老少別朋¶
科曰夫爲弟子之禮出則啓白還則省慰問¶
訊上下乃復常業也¶
科曰衆有疑惑我不勸成衆有評論我所審¶
察衆有擅造我從衆宜衆有行遊我不矯俗¶
自恒卑退尊敬前人¶
科曰爲師主大德存衆之法寛弘以立節容¶
物慈愛以約衆行事以衆勤朝修以肅敬上¶
乃平不異心下無怨色斯爲大德者矣¶<md:KR5b0147_HFL_013-011b>¶

科曰爲人自巳有善行當與在下共之勿自¶
取歸巳¶
科曰學道者不發他人過不揚巳之能不拒¶
人之諌不見巳之怨也¶
　　　同學縁第二¶
太眞科曰籙生同門同志更相切磋共宣妙¶
化小生與大生言偁小生不得謾語若僕可¶
得兄弟齊心一意明詳科法爲人行事唯精¶
唯嚴執憲秉儀不可怠替自求吉福爲他祈¶
禱無有二心專篤懃行化惡爲善違科五刑¶<md:KR5b0147_HFL_013-012a>¶
<pb:KR5b0147_SJB_013-060988a>
論也¶
科曰同學法衆縱復才德實勝前人名年在¶
後猶應敬讓若前人推之因讓勿飾若彼加¶
我我誓不報儻來崇我我誓不敢當時不獲¶
巳事勢所須或宜師我我又三讓後雖在位¶
心猶敬前迹無敬儀比常例人相知者道念¶
志同號之爲友此心友也雖同學道志操非¶
堅此泛交也其面交瞻其顔色欲結交迹而¶
無交心其例甚衆大略有五一者門户由來¶
相似二者仕宦階級相關三者位卑而有勢¶<md:KR5b0147_HFL_013-012b>¶

四者騃賤而有財五者年色相𩔖皆爲俗交¶
學道心交擇人採志同者貴不黷棄於下賤¶
賤不謟求於髙貴忘年忘勢唯志道同違者¶
七刑論也¶
科曰前雖結交後名宦有別或爲師長或爲¶
師友或爲臣下皆解交執當時之禮若上命¶
不解皆須謙下爲交在上不得呼下解在下¶
不呼上結義上命之也¶
　　　造壇縁第三¶
二十四生圖曰元始天尊延賔清堂黄金爲¶<md:KR5b0147_HFL_013-013a>¶
<pb:KR5b0147_SJB_013-060988b>
壇白銀薦地本際經云大𣑽國王請經得力¶
乃國中造大精舍建大寳壇又云絶和國王¶
好樂造壇一月三壇周而復始又云林先生¶
爲壇有女恃於美色笑調先生後爲醜陋又¶
云爾時地下踊出七寳靈壇髙地一百餘丈¶
上下九級周帀八面級有九洽各有金格玉¶
磬八十一枚晝夜六時自然而鳴八十一者¶
同聲而發又云靜玄弟子請問天尊因何壇¶
冶從國踊出天尊答曰初髙上帝王說本相¶
眞經時有空王造斯壇治淪隱不見今說本¶<md:KR5b0147_HFL_013-013b>¶

相壇治聞而踊出五符序云帝嚳乃祭天帝¶
於北阿之壇也¶
　　　碑闕第四¶
本相經云范則子順子得道但見太清玉碑¶
闕上有二白鶴碑石書云往以共學道經宗¶
三十六部由心不專志難㑹契也¶¶¶


要修科儀戒律鈔卷之十三¶

